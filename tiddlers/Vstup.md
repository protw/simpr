
Сьогодні використання фотограмметричних методів є доволі популярним у різних сферах суспільного розвитку. В тому числі завдяки стрімкому науково-технічному прогресу та здешевленню процесу отримання матеріалів.

Найпоширенішого застосування методи фотограмметрії отримали у будівництві, геодезії та землеустрою, маркетингу, лісівництві, ліквідації надзвичайних ситуацій, природокористування, туризмі.

За способом отримання знімків розрізняють наземну фотограмметрію та аерофотограмметрію. Якщо з другою все досить зрозуміло, то наземна має досить цікаві моделі застосування.

Одним із таких методів наземної фотограмметрії є стереофотограмметрія, або іншими словами комп'ютерне стереобачення. Це метод виділення інформації про тривимірні об'єкти із цифрових зображень, отриманими цифровими камерами. Порівнюючи інформацію про сцену із двох точок спостереження, 3D інформацію можна обчислити аналізуючи відносні позиції об'єктів на двох площинах.

Із сьогоднішніми темпами зростання потужностей комп'ютерних систем, потреба в високоякісному та високовартісному обладнанні відпадає і домашній персональний комп'ютер з достатнім успіхом може справитись з виконанням алгоритмів обробки зображень. 

Одним із таких є техніка Structure from Motion (SfM).  Вона використовує серію двовимірних зображень для реконструкції тривимірної структури сцени або об’єкта. SFM може створювати тривимірні моделі на основі хмари точок, подібні до LiDAR. Ця техніка може бути використана для створення цифрових моделей поверхні з високою роздільною здатністю (включаючи цифрові моделі висот) та моделей об'єктів із цифровими камерами споживчого рівня.

Коротко кажучи ця технологія дозволяє перетворити 2d серію знімків у повноціну 3d модель.