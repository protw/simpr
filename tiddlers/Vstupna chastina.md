<<tocP-selective-expandable "Вступна частина" "sort[order]" field:"parent">>

## Основні терміни і поняття

Фотограмметрія — наука, котра вивчає явища, форми й положення різних предметів у просторі, об'єкти та їх розміри шляхом вимірювань їх фотографічного зображення. 

Стереофотограмметрія — розділ фотограмметрії, що вивчає методи вимірювання об'ємних форм за стереопарою фотознімків, засновані на використанні стереоскопічного ефекту і вимірюванні об'ємної моделі місцевості спеціальними стереометричними приладами. 

Structure from Motion (структура із руху) – процес оцінювання тривимірної структури об'єкта (сцени) через аналіз послідовності його двовимірних зображень, знятих з різних ракурсів.

## Скорочення 

SfM - Structure from Motion

КЛ - ключові точки

## Вступ

Сьогодні використання фотограмметричних методів є доволі популярним у різних сферах суспільного розвитку. В тому числі завдяки стрімкому науково-технічному прогресу та здешевленню процесу отримання матеріалів.

Найпоширенішого застосування методи фотограмметрії отримали у будівництві, геодезії та землеустрою, маркетингу, лісівництві, ліквідації надзвичайних ситуацій, природокористування, туризмі. За способом отримання знімків розрізняють наземну фотограмметрію та аерофотограмметрію.

В ході дипломної роботи нас погляд впав на окремий розділ фотограмметрії - стереофотограмметрію , або іншими словами комп'ютерний зір. Це метод виділення інформації про тривимірні об'єкти із цифрових зображень, отриманими цифровими камерами, передбачає визначення тривимірних координат точок об'єкта на основі вимірювань зроблених за допомогою двох або більше фотографій отриманих з різних позицій.

Із сьогоднішніми темпами зростання потужностей комп'ютерних систем, потреба в високоякісному та високовартісному обладнанні відпадає і домашній персональний комп'ютер з достатнім успіхом може справитись з виконанням алгоритмів обробки зображень. 

Паралельно до фотограмметрії в період останніх десятиліть почала набувати обертів техніка тривимірної реконструкції  сцен та об'єктів під назвою - Structure from Motion (SfM).   Вона використовує серію двовимірних зображень та створює тривимірні моделі на основі хмари точок, подібні до LiDAR. Ця техніка може бути використана для створення цифрових моделей поверхні з високою роздільною здатністю (включаючи цифрові моделі висот) та моделей об'єктів із цифровими камерами споживчого рівня.

# Мета та цілі

Метою дипломної роботи є поєднання методів фотограмметрії з технікою SFM. Основною цілю створення відновленої 3D моделі розташування об'єктів за серією знімків, яке буде відбуватись в напівавтоматичному режимі.

## Актуальність

Автоматизація відновлення 3D моделей для подальшого перегляду та редагування може використовуватись для інвентаризації міського комунального майна, зелених насаджень, архітектурного моніторингу. А при певному доопрацюванні під конкретне замовлення для вирішення військових і геодезичних завдань.

##  Постановка проблеми

Для успішного відновлення 3D моделі з серії знімків, потрібно отримати серію вхідних знімків, розробити або адаптувати готове програмне забезпечення для швидкого маркування ключових точок та управління ланцюгами точок(частини SfM, що залишаються неавтоматизованими), провести обробку результатів, описати порівняти результати дослідження з іншими методами.

## Опис структури дипломної роботи

В першому розділі "Огляд методів фотограмметрії" я розглянув основні методи фотограмметрії та типовий процес SFM, провів огляд сучасних програмних та апаратних рішень, їх можливості та недоліки для вирішення цілі дипломної роботи. 

В другому розділ "Розробка програмного рішення для автоматизації процесів SfM", було обрано технологічний стек, описано реалізацію процедури 3D-реконструкції, розроблено інструменти для маркування ключових точок та управління ланцюгами точок.

Третій розділ "Проведення та результати випробовування" містить в собі опис процес проведення експерименту, обробки даних цього експерименту та демонстрація результатів. 
